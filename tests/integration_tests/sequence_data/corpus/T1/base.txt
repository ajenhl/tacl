佛在王舍城迦蘭陀竹林。時彼南方有一
婆羅門。名曰滿賢。財寶無量。不可稱計。
似毘沙門天。德信賢善。體性調順。自利利
他。慈愍眾生。如母愛子。於異學所。施設
大會種種餚[飢-几+善]。常恒供養百千諸外道等。悕
望欲求生梵天上。時彼滿賢有一親友。從
王舍城來詣彼國。到滿賢所。歎佛法僧所
有功德。名聲遠徹。三達遐鑒。名婆伽婆。
