
No. 220

大般若經第二會
序
沙門玄則撰

觀夫委契中道攄妙軌於無垠，流賞一歸漾
玄津於有截，何嘗不首情而汲悟、即事以排
疑。疑繁而誨自廣、悟初而訪逾篤，所以重指
鷲阿、再扣龍眾。慧命相聚則善現居宗，法忍
為群則妙祥端首，既而搖區示警、闢[亡/虫]開嚴，


大般若經第四會
序
西明寺沙門玄則撰

若夫識之所識曷嘗非識、如之所如未始不
如，是故能行與所行兼空，則攝受之理廢；自
性與無性不異，則執取之念忘。若忘執而有
恃，或存概以墮業，知盛修而不行，乃虛己而
制[泳-永+(而/而)]，恐野馬之情未戢，故靈鷲之談復敞。
或曰：其在名也，每切有行之誡；其於實也，必
警無行之怠。塗致或爽，折中奚歸？竊應之曰：
一切凡夫，剖名相之符、保癡愛之宅，所以措